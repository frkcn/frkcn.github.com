---
layout: post
title: samsun geceleri
---

Ah Samsun ahh... Bir koca sene oldu seninle tanışalı. Neler alıp götürdün hayatımdan, neler verdin bana. Kimler tanıdım, kimleri unuttum yağmurlu akşamlarında :)

Efkarlıyım bu gece. Yazıyorum aklımdan geçeni, klavyemden dökülenleri. Sakınmıyorum bak her şey açık. Varsa bir sözün sende söyle. Kalmasın içinde...

**Mühendislik var!** demeden fakültemize dönmeyen dolmuşçulardan mı yakınsam, dolmuşları kaldırmaya çalışan belediyeden mi? Fakülteye çıkmayan çağdaş ve çevre dostu **hafif raylı sistem** araçlarını da unutmuyorum. Sınırsız SamKartla geçirdiğimiz otobüs maceraları var birde.

Yakınmıyorum, dert edinmiyorum hiç bunları. Ne güzel gülüp geçeceğimiz anılarımız. 

Cibran da yaptığımız muhabbetler unutulur mu hiç. Ya da orjin de içtiğimiz **fincanda pişen türk kahvesi**. Vera da tavlayı koltuğunun altına verdiğim günü unutmadım @Rauf :) 

Merkez de vur vur alırız yenisini diyen abiyi, İstanbul gecelerini söylettiğimiz saz çalan amcayı, gol attıktan sonra Semih Semih diye bağırdığımız halı saha maçlarını. 

**Siz üçünüz dışarı çıkarmısınız!** diyen hocalarımızı. Lab için bütün sınıf kablo çakmak için seferber olduğumuz günleri. Bahar şenliklerinde gittiğimiz konserleri, **ÖYAK** tanıtımı için giydiğimiz t-shirtleri. Seni de unutmuyorum Ubuntu :)




